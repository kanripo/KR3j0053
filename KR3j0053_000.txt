# -*- mode: mandoku-view; -*-
#+TITLE: 鼠璞
#+DATE: 2015-08-24 23:21:11.994895
#+PROPERTY: ID KR3j0053
#+PROPERTY: BASEEDITION WYG    
#+PROPERTY: JUAN 提要
<pb:KR3j0053_WYG_000-1a>¶
欽定四庫全書　　　　　子部十¶
　䑕璞　　　　　　　　　雜家類二(雜考之屬/)¶
　　提要¶
　　　　(臣/)等謹按䑕璞二卷宋戴埴撰埴字仲培桃¶
　　　　源人仕履無考書中楮券源流一條歴陳慶¶
　　　　元開禧嘉定之弊知為南宋末人故書録解¶
　　　　題著録而讀書志不著録也是書皆考証經¶
　　　　史疑義名物典故之異同持論多精宻其論¶
<pb:KR3j0053_WYG_000-1b>¶
　　　　麟趾為衰世之語過泥序文論性惡曲解荀¶
　　　　子以為與孟子同功論崖蜜字承洪覺範之¶
　　　　悞不知鬼谷子實無此文雖不免小疵然如¶
　　　　論彭祖房中太公隂謀蘇軾非武王立説皆¶
　　　　正大其他辨正如謂詩序毛公無注知即所¶
　　　　作以絲衣引髙子靈星之言知有講師附益¶
　　　　之類率皆確實有據足禆後學其曰䑕璞者¶
　　　　盖取周人宋人同名異物之義通考列之小¶
<pb:KR3j0053_WYG_000-2a>¶
　　　　説家失其倫矣乾隆四十二年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
